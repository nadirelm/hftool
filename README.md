# Handprint Footprint Calculator tool

De tool die we ontwikkelen is een CO2-uitstootcalculator voor bedrijven. Het is een gebruiksvriendelijke applicatie met een meerkeuzevragenformulier. Gebruikers beantwoorden de vragen, en op basis van hun antwoorden berekent de tool een score die de prestaties van het bedrijf op het gebied van CO2-uitstoot weerspiegelt. Deze score dient als een handig hulpmiddel om bij te houden hoe milieuvriendelijk het bedrijf opereert en om te bepalen welke stappen kunnen worden genomen om de CO2-uitstoot te verminderen.

Voor deze opdracht hebben we besloten om te gaan voor een meerstappen formulier die gebruik maakt van meerkeuzevragen. Elk antwoord heeft een bepaalde score. Aan het einde van de enquete worden alle antwoorden bij elkaar gezet en krijg je een gemiddelde score. Dit zal worden gevisualiseerd met een meter van rood naar groen. De score is gebaseerd op de normen van de Verenigde naties.

We begrijpen dat deze score nooit perfect kan zijn omdat de vragen worden beantwoord door de bedrijfseigenaren en niet altijd eerlijk beantwoord kunnen worden. Maar het zal een goede indicator zijn om de toestand te bekijken op dat moment.
